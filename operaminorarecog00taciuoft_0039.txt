GERMANIA

Suionibus Sitonum gentes continuantur. cetera similes 9
uno differunt, quod femina dominatur: in tantum non modo
a libertate sed etiam a servitute degenerant.
Hic Suebiae finis. Peucinorum Venedorumque et Fen· 46
5 norum nationes Germanis an Sarmatis adscribam dubito,
quamquam Peucini, quos quidam Bastarnas vocant, sermone .
cultu sede ac domiciliis ut Germani agunt. sordes omnium
ac torpor: ora procerum conubiis mixtis nonnihil in Sarma-
tarum habitum foedantur. Venedi multum ex moribus 2
ιο traxerunt 3 nam quidquid inter Peucinos Fennosque silvarum
ac montium erigitur latrociniis pererrant. hi tamen inter
Germanos potius referuntur, quia et domos figunt et scuta
gestant et pedum usu et pernicitate gaudent: quae omnia
diversa Sarmatis sunt in plaustro equoque viventibus.
15 Fennis mira feritas, foeda paupertas : non arma, non equi, 3
non penates 3 victui herba, vestitui pelles, cubile humus:
solae in sagittis spes, quas inopia ferri ossibus asperant.
idemque venatus viros pariter ac feminas alit 3 passim enim
comitantur partemque praedae petunt. nec aliud infantibus 4
ιο ferarum imbriumque suffugium quam ut in aliquo ramorum
nexu contegantur: huc redeunt iuvenes, hoe senum recep-
taculum. sed beatius arbitrantur quam ingemere agris, 5
inlaborare domibuS‚ suas alienasque fortunas spe metuque
versare: securi adversus homines, securi adversus deos rem
²5 difficillimam adsecuti sunt, ut illis ne voto quidem opus
esset. cetera iam fabulosa: Hellusios et Oxionas ora 6
hominurn vultusque, corpora atque artus ferarum gerere:
quod ego ut incompertum in medio relinquam.

1 Suionibus . . . degenerant H. Schutz, post finem c. 44 ponenda,
item Sitonas c. 45. 1 legendum censet sithonum Β gens ΑΒι
continuatur A , 4 finis Put.: fines codd. Venedorum Rhen. :
venetorum (veneth·) codd. 7 ut Germani. . . Sarmatis om. D
8 ora add. Heraeus mistis 32 : mixtos (mist·) cett. 12 fingunt
CH 13 pedum &paz pecudum AB¹: peditum cett. 17 opes
Meiser 25 difficilem AB sunt om. B 26 exionas DS z eti-
'onas Α”ΒῚΔῙΧ2 27 et corpora CD 28 medio Halm: medium codd.

