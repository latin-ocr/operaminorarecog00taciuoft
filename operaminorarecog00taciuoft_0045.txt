PRAEFATIO

Hmus libelli duo tantum¹ codices hodie noti sunt,
Vaticani 3429 (Γ) et 4498 (Δ).

Γ, chartaceus, ante finem saeculi quinti decimi a Pom-
ponio Laet0, viro inter Romanos doctissimo, ex exemplari
quod ne verbo quidem indicavit descriptus est ad supplen-

χ dum editionis Spirensis, Taciti operum principis (Venet. circ.

1470), defectum, in qua vita Agricolae deerat. Correcffiones,
sive supra lineam sive in margine scriptas, complures sua
manu adscripsit, ex quibus paucas tantum (quibus ‘puto'
vel ‘ ut puto ' addidit) tamquam suas correctiones proposuit.
In aliis quibusdam, litteris ‘al' additis, incertum est utrum
aliorum coniecturas, an incertam ¹archetypi scripturam
indicare voluerit. Maximam correctionum partem, sine
cuiuscumque generis nota additam, critici plerumque existi-
maverunt Pomponium ab ipso archetypo transtulisse.

Δ, membranaceus, eodem fere tempore quo Γ scriptus,
solus omnium qui nunc exstant codicum tria Taciti opera
minora continet, quibus Suetonii Fragmentum et alia
quaedam opuscula adiecta sunt. Quod ad Agricolam
attinet, ex eodem archetypo, quo Γ, descriptus videtur
(utpote qui in corruptioribus locis eandem fere lectionem

¹ Nuperrime innotuit (Hermes xxxii, 1897, p. 59, n. 1) in codice
quodam circ. Α. 1). 1468—1470 scripto et nunc Toleti apud Hispanos
adservato, non solum Germaniam sed etiam Agricolam contineri.
*Sed conferre lectiones eius nemini adhuc permissum est.

